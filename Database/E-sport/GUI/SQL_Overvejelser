#Vurdering af Stored Procedures, Functions og Triggers

Fra denne opgave har vi lært, at **Stored Procedures**, **Functions** og **Triggers** giver en stor fleksibilitet og gør det nemmere at automatisere og optimere arbejdet med forskellige datakilder i databasen. Databaser kan blive både hurtigere og mere sikre, og derudover kan vi være sikre på, at data bliver håndteret korrekt hver gang. 

Vi har også vurderet, at vedligeholdelsen af applikationen kan blive lettere, fordi noget af logikken ligger i databasen i stedet for i applikationen.

##Vurdering af brugen af SQL-programmering

Vores vurdering er, at brugen af SQL-programmering kun bør anvendes ved komplekse databaser og applikationer, idet det kan være tidskrævende at oprette dem. Der er mange ting og ideer, man skal overveje, før man implementerer de forskellige værktøjer. Ved simple applikationer eller databaser er det unødvendigt at implementere dem, idet man risikerer at miste fordelene og bruge unødvendigt mange timer på noget, der ikke giver den store værdi.

##Fordele ved komplekse applikationer

Men når databasen og applikationen bliver mere komplekse, for eksempel når der er mange relaterede data, så kan disse værktøjer være meget nyttige. De kan hjælpe med at automatisere opgaver og sikre, at regler og logik håndteres korrekt på ét sted.
